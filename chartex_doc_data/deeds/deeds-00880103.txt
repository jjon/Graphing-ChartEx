deeds-00880103
Hec est finalis Concordia facta in curia domini Regis apud Westmonasterium in crastino ascencionis Domini anno regni Regis Henrici filii Regis Iohannis tricesimo sexto coram magistro Simone de Wauton[] Alano de Wasand[] et Egidio de Erdinton[] iusticiariis et aliis domini Regis fidelibus tunc ibidem presentibus inter Sarram de Martuall[] et Isabellam filiam eius querentes per Willelmum de Hodeng[] positum loco earum ad lucrandum vel perdendum et Iohannem de Hodeng[] inpeditorem per Robertum Fauvell[] positum loco suo ad lucrandum vel perdendum de septem acris alneti et uno vivario uno molendino et tercia parte duarum carucatarum terre cum pertinentiis in magna Mapeltrestede unde placitum warancie carte similiter fuit inter eos in eadem curia scilicet quod predictus Iohannes recognovit predicta tenementa cum pertinentiis esse ius imparum Sarre et Isabelle de predicto Iohanne et heredibus suis in perpetuum reddendo inde per annum unum obolum ad Pascha et faciendo inde servicium tercie partis unius militis pro omni servicio sectis curie consuetudine et exaccione Et predictus Iohannes et heredes sui warantizabunt acquietabunt et defendant eisdem Sarre et Isabelle et heredibus ipsius Isabelle predicta tenementa cum pertinentiis per predicta servicia contra omnes homines in perpetuum Et pro hac recognitione warancia acquietancia defensione fine et Concordia ipse Sarra et Isabella dederunt predicto Iohanni unum speruarum sorum
