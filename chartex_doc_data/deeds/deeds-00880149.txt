deeds-00880149
Sciant presentes et futuri quod ego Willelmus Scotticus de Paston concessi dedi et hac presenti carta mea confirmavi Rogero de Odelthesho clerico pro servicio suo duodecim denarios annui redditus percipiendos de tenemento quod Warinus Goding de me tenuit vel tenere debuit in villa de magna Mapeltrestede post mortem Willelmi Scotici avunculi mei habend et tenend predicto Rogero et heredibus suis vel suis assignatis totum predictum redditum cum homagiis wardis releviis escaetis et rebus cunctis que michi vel heredibus meis de tenemento quod fuit predicti Warini Goding cum suis pertinentiis potuerunt accidere vel debuerunt de me et heredibus meis per servicium unius radicis gingibris solvendi michi et heredibus meis quolibet anno ad Natale Domini pro omnibus serviciis auxiliis consuetudinibus sectis curiarum et secularibus demandis Et ego predictus Willelmus Scotticus et heredes mei warantizabimus defendemus et acquietabimus totum predictum redditum et tenementum cum supradictis pertinentiis suis nominatis et non nominatis predicto Rogero et heredibus suis vel suis assignatis per predictum servicium contra omnes gentes in perpetuum Et ut hec mea donacio concessio presentis carte mee confirmacio firma et stabilis in perpetuum permaneat huic carte sigillum meum apposui Datum apud Hengham Castri duodecimo die ianuarii anno regni regis Henrici filii regis Iohannis quadragesimo quarto Hiis testibus Henrico de Vagor Adam Gravassall Reginaldo de Selverlegh Roberto filio Iohannis clerico Martino crok Galfrido Ruffo Iohanne le Waleis Martino le Bele Huberto clerico Roberto Fouvell et aliis
