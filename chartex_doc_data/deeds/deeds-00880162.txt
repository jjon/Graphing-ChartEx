deeds-00880162
Sciant presentes et futuri quod ego Cristina filia Roberti filii Laurencii de Laufare concessi dedi et hac presenti carta mea confirmavi Deo et beate Marie et sancto Iohanni Baptiste et fratribus hospitalis sancti Iohannis Ierusalem in Anglia apud Mapeltrestede commorantibus et ibidem Deo servientibus et precipue fratri Rogero de Leycestr tunc preceptori de Mapeltrestede in liberam et perpetuam elemosinam pro salute anime mee patris mei matris mee omnium parentum et benefactorum meorum totam terram meam una cum mesuagio quam habui in villa de Mapeltrestede magna et Hausted videlicet illam terram que vocatur la Dune et iacet inter terram hospitalis de Mapeltrestede ex una parte et terram Arnoldi Stonhard ex altera et unam acram terre et dimidiam cum suis pertinentiis iacentem inter terram Ricardi Fulson et terram Philippi filii Andree in villa de Hausted unde unum capud abuttat super terram dicti Philippi et aliud capud super terram Willelmi de la Monde habend et tenend tota predicta tenementa una cum tenentibus de Hausted cum redditibus homagiis wardis releviis herrietis escaetis et omnibus aliis suis pertinentiis et aysiamentis ad dicta tenementa spectantibus de me et heredibus meis vel meis assignatis dictis fratribus et eorum successoribus in liberam et perpetuam elemosinam libere quiete bene et in pace in perpetuum faciendo inde capitalibus dominis feodi totum servicium debitum quod eis de predicto tenemento pertinet faciendum secundum quod carta feofamenti inde confecta testatur et michi et heredibus meis vel meis assignatis unum par albarum cyrotecarum precio trium obolorum semper ad Pascha pro omnibus consuetudinibus serviciis auxiliis sectis curiarum et secularibus demandis Et ego predicta Cristina et heredes mei vel mei assignati predictis fratribus et eorum successoribus in liberam et perpetuam elemosinam tota dicta tenementa una cum tenentibus de Hausted cum redditibus homagiis wardis releviis herrietis escaetis et omnibus aliis suis pertinentiis et aysiamentis ad dicta tenementa spectantibus warantizabimus acquietabimus et defendemus in perpetuum In cuius rei testimonium huic presenti scripto sigillum meum apposui Hiis testibus domino Iohanne vicario de Hausted domino Maher capellano de eadem Rogero Franceys Willelmo de Stubleg Sewale de Stubleg Ricardo homine persona Iohanne de Molio Ricardo Everwyne Gilberto de Ponte Radulpho le sumenur Philippo pistore Galfrido marcatore Roberto de Herlaue Vincentio de Spendelawe Ricardo le archer Gilberto le Geg Willelmo de Panymere et aliis Datum apud Hausted tercio kalendas iunii anno Domini millesimo ducentesimo octogesimo primo
