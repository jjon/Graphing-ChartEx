deeds-00880186
Sciant presentes et futuri quod ego Robertus filius Rogeri fabri de Haustede concessi dedi et hac presenti carta mea confirmavi Deo et beate Marie et sancto Iohanni Baptiste et fratribus hospitalis sancti Iohannis Ierusalem in Anglia apud Mapeltrestede commorantibus et ibidem Deo servientibus et precipue fratri Willelmo de Chelesham tunc magistro de Mapeltrestede pro salute anime mee patris mei matris mee antecessorum successorum et omnium benefactorum meorum quatuor denarios annualis redditus percipiendos de tenemento et mesuagio quod emi de Iohanne le ferruy iacentibus inter mesuagium dicti Iohannis et mesuagium Willelmi le Buk[] ad duos terminos anni videlicet ad festum sancti Michaelis duos denarios et ad Pascha duos denarios preterea concessi dicte domui hospitalis de Mapeltrestede in obitu meo heredum meorum et assignatorum meorum terciam partem omnium bonorum nostrorum Et ego predictus Robertus et heredes mei vel mei assignati dictum redditum dicte domui warantizabimus acquietabimus et defendemus contra omnes gentes in perpetuum In cuius rei testimonium huic presenti scripto sigillum meum apposui Hiis testibus Roberto Bulluk[] Iohanne de Albo Monasterio Roberto de Polhey Iohanne de Solio Ricardo Everwyne Ricardo homine persone Gilberto de Hamme Iohanne le ferruy Gilberto Panell[] Willelmo de Panimere et aliis
