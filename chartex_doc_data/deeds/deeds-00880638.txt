deeds-00880638
Sciant presentes et futuri quod ego Petrus [filius] Albrici de Halstede concessi et dedi et hac presenti carta mea confirmavi Rogero de Othulvesho clerico pro servicio suo et pro quadraginta solidis sterlingorum quos michi dedit in gersummam septem solidos et undecim denarios annui redditus cum pertinentiis in predicta villa de Halstede ad percipiendos scilicet de Warino Withors et Margeria uxore eius et eorum heredibus per annum quadraginta denarios scilicet medietatem ad festum sancti Michaelis et medietatem ad Pascha et de Rogero de Snaudone et heredibus suis per annum tres solidos et unum denarium ad predictos terminos et de Sewallo de Stublegh et heredibus suis per annum decem et octo denarios scilicet medietatem ad purificationem beate Marie et medietatem ad advincula sancti Petri pro tenementis que predictus Warinus Margeria Rogerus et Sewallus de me tenuerunt in predicta villa de Halstede habend et tenend predictum redditum cum homagiis wardis releviis escaetis herietis et omnibus rebus que de predictis tenentibus et eorum tenementis michi potuerunt vel debuerunt accidere vel aliquo modo evenire predicto Rogero et heredibus suis vel assignatis libere quiete bene et in pace hereditarie imperpetuum reddendo inde annuatim michi et heredibus meis unam radicem zinziberis ad Natale Domini pro omnibus serviciis consuetudinibus auxiliis sectis curiarum et secularibus demandis Et ego predictus Petrus et heredes mei vel mei assignati warantizabimus defendemus et acquietabimus predictum annuum redditum cum homagiis wardis releviis herietis escaetis et omnibus pertinentiis suis predicto Rogero de Othulvesho et heredibus vel assignatis suis per predictum liberum servicium contra omnes gentes tam Christianos quam Iudeos imperpetuum In cuius rei testimonium hanc cartam sigilli mei munimine dignum duxi roborandam Hiis testibus Willelmo filio Ricardi Phillippo filio Andree Waltero de Cole cestria Rogero Fraunceys Willelmo de Stublegh Iohanne de Herlaue Ricardo Dye Willelmo de Marevill Mauricio Huraund Simone de Ponte Iordano de Stutton et aliis Datum apud Halstede die appostolorum Philippi et Iacobi anno regni regis Edwardi filii regis Henrici secundo
