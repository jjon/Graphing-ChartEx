deeds-00880669
Sciant presentes et futuri quod ego Ricardus filius Rogeri hominis persone de Halstede concessi et dedi et hac presenti carta mea confirmavi Deo et beate Marie et sancto Iohanni Baptiste et fratribus hospitalis sancti Iohannis Ierusalem apud Mapeltrestede commorantibus et ibidem Deo servientibus in liberam puram et perpetuam elemosinam pro anima mea et animabus patris mei et matris mee et omnium parentum et benefactorum meorum quatuor denarios annualis redditus percipiendos ad duos anni terminos videlicet ad Pascha duos denarios et ad festum sancti Michaelis duos denarios de illo mesuagio quod Henricus Muriell tenet de me in villa de Halstede iacens inter mesuagium quondam Isabelle filie Rogeri de Solio de Halstede et mesuagium Gilberti dicti Contesse et unum capud abuttat super regale cheminum et ad aliud capud super terram dicte Isabelle habend et tenend de me et heredibus meis dictos quatuor denarios dictis fratribus et eorum successoribus in liberam et puram et perpetuam elemosinam libere quiete bene et in pace imperpetuum Et si ita contigerit quod dictus redditus ad dictos terminos predictis fratribus vel eorum certo nuncio non sit libere solutus quod absit bene licebit predictis fratribus et eorum nuncio predictum tenementum distringere intus et extra pro predicto redditu non soluto et districtam retinere quousque predictis fratribus vel eorum nuncio de predicto redditu sit plenarie satisfactum in huius rei testimonium huic presenti carte mee sigillum meum apposui Hiis testibus Ricardo Everwyn Simone de Fonte Iohanne Walebrun Iohanne de Solio Willelmo de Solio Willelmo aurifabro Rogero Fraunceys Sewallo de Stubleye Petro Goldyng Roberto le teynturer Willelmo Byddoy Thoma capellano et aliis Hec carta facta fuit et perquisita tempore fratris Willelmi de Chelesham anno suo tercio mense decembris et anno domini millesimo ducentesimo septuagesimo quinto
