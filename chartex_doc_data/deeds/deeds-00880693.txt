deeds-00880693
Hec est convencio facta inter Gilbertum de Oddewelle et Simonem de Oddewelle scilicet quod predictus Gilbertus invadiavit et dimisit predicto Simoni totam illam terram que vocatur parva Dune in villa de Gestingethorpe a festo sancti Michaelis anno regni regis Henrici terciodecimo usque ad diem sancti Michaelis proximam sequentem pro tribus marcis et dimidia argenti quas illi accomodavit et tradidit Si vero predictus Gilbertus vel heredes sui persolverint predicto Simoni vel assignatis suis vel heredibus assignatorum triginta et novem solidos ad ultimum terminum prenominatum recipiant terram suam solutam et quietam et si non predictus Gilbertus concedit et dat predicto Simoni pro homagio et servicio suo et pro tribus marcis et dimidia argenti quas illi dedit premanibus totam terram illam prenominatam cum omnibus pertinentiis habend et tenend de se et heredibus suis illi et assignatis suis et eorum heredibus libere quiete bene in pace et hereditarie reddendo inde annuatim illi et heredibus suis septem denarios ad duos terminos scilicet ad Pascha tres denarios et obolum et ad festum sancti Michaelis tres denarios et obolum pro omnibus serviciis consuetudinibus et demandis que ad terram illam poterunt advenire Predictus autem Gilbertus et heredes sui warantizabunt predicto Simoni et assignatis suis et eorum heredibus totam terram prenominatam cum omnibus pertinentiis per pretactum servicium contra omnes viventes Hiis testibus Willelmo parkar Rogero filio Galfridi Alexandro de Waude Ricardo Valense Gilberto de Cruce Rogero potserd Hugone clerico et multis aliis
