deeds-00880775
Sciant presentes et futuri quod ego Robertus de Chelmeshoo dedi et concessi et presenti carta mea confirmavi Simoni de Oddewelle et Margerie uxori sue totam illam cruftam cum pertinentiis suis que vocatur Tennaker que iacet in orientali parte iuxta cheminum inter domum meam et domum predicti Simonis habendam et tenendam de me et heredibus meis predicto Simoni et Margerie uxori sue et heredibus suis vel assignatis suis et heredibus assignatorum vel quibuscumque dare legare vel assignare vel vendere voluerint imperpetuum libere quiete bene et in pace reddendo inde annuatim michi et heredibus meis ille et heredes sui duos denarios scilicet ad Pascha unum denarium et ad festum sancti Michaelis unum denarium pro omnibus serviciis consuetudinibus et demandis Pro hac autem donacione et concessione et huius carte mee confirmacione dederunt michi predicti Simon et Margeria unam marcam argenti in gersumam Et ego Robertus et heredes mei warantizabimus predicto Simoni et Margerie uxori sue et heredibus suis vel assignatis suis et heredibus assignatorum totam predictam cruftam cum omnibus pertinentiis suis per predictum liberum servicium contra omnes homines et feminas Hiis testibus Hugone de Arderne Hugone de Lacendria magistro Henrico Lumbard[] Roberto de Resseia Waltero de Poleia Ricardo filio suo Galfrido filio Roberti Roberto filio suo Thoma Beupeine Rogero filio Galfridi Rogero de Besevile Willelmo filio Galfridi Philippo filio Hugonis Waltero Morell[] Willelmo Prudumme et multis aliis
