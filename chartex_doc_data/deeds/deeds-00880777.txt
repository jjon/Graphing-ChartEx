deeds-00880777
Sciant presentes et futuri quod ego Alexander de Chelmeshoo concessi et dedi et hac presenti carta mea confirmavi Simoni de Oddewelle et Margerie uxori sue totam illam partem quam habui in Gestingthorpe in crofta inter domum eiusdem Simonis et cheminum quo itur versus Chelmesho ad latitudinem curie eiusdem Simonis tenendam et habendam cum omnibus pertinentiis suis de me et heredibus meis illis et assignatis suis et heredibus assignatorum bene et pacifice libere et quiete reddendo inde michi et heredibus meis semel in anno scilicet ad Pascha unum denarium de libero servicio et ad scutagium viginti solidorum tantum quantum pertinet ad tantam terram in eadem villa de eodem feodo pro omnibus serviciis et consuetudinibus et demandis Ego autem Alexander et heredes mei warantizabimus predictum tenementum cum pertinentiis suis per predictum servicium predicto Simoni et predicte Margerie uxori sue et assignatis suis et heredibus assignatorum contra omnes homines et feminas Pro hac autem donacione et concessione et presentis carte mee confirmacione predictus Simon et predicta Margeria uxor sua dederunt michi dimidiam marcam argenti in gersumam et Isabelle uxori mee duodecim denarios et devenerunt affidati mei Hiis testibus Gilberto de Oddewelle Willelmo de Toppesfeld[] Ordmero parkario Galfrido filio Willelmi Manulpho filio Mangeri Roberto potserd[] Gilberto de Cruce Rogero filio Galfridi et multis aliis
