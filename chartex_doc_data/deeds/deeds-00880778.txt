deeds-00880778
Sciant presentes et futuri quod ego Galfridus filius Willelmi concessi et dedi et hac mea carta confirmavi Willelmo Gaudio cum Alicia filia mea in liberum maritagium duas croftas cum prato quod iacet inter illas croftas cum exitu quas tenui de Gilberto de Oddewell[] quas Britmannus aliquando tenuit tenendas et habendas de me et heredibus meis illis et heredibus suis exeuntibus de predicta Alicia uxore sua bene et pacifice libere et quiete hereditarie reddendo inde michi et heredibus meis ille et heredes sui ad scutagium viginti solidorum sex denarios et ad plus plus et ad minus minus pro omnibus serviciis et consuetudinibus et demandis Ego autem Galfridus filius Willelmi et heredes mei warantizabimus predictas croftas cum predicto prato et cum predicto exitu predicto Willelmo et heredibus suis exeuntibus de Alicia uxore sua per predictum servicium contra omnes homines et feminas Hiis testibus Rogero de Gelham Willelmo de Topesfeld[] Simone de Oddewell[] Alexandro de Vaude Ricardo Huraunt Iohanne filio Willelmi de Haustede Roberto Hildeherd[] Waltero de Gosfeld[] Roberto potserd[] Gilberto filio Thome de Cruce et multis aliis
